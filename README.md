iParthenope presenta durante "The Big Hack Special edition" del 25 e 26 Ottobre 2026, l'idea BurnoutSolver.

------------------------------------------------------------
Crédit Agricole - Challenge 1: Predict to Decide: Ottimizzare l'Efficienza Operativa con l'AI
 
In molte organizzazioni, attività operative cruciali sono ancora rallentate da processi ripetitivi, silos informativi, tempi di risposta lunghi e assenza di visione predittiva. Le aziende coinvolte nel progetto evidenziano fabbisogni concreti:

 
 
ridurre errori umani e automatizzare notifiche e validazioni in ambito amministrativo e produttivo,
 
gestire i turni HR in modo più efficiente,
 
snellire flussi logistici e ottimizzare la pianificazione della produzione,
 
accedere rapidamente a dati e report per decisioni strategiche,
 
eliminare attività a basso valore aggiunto per liberare tempo e risorse
 
 
L'Intelligenza Artificiale, unita a strumenti di analisi avanzata e visualizzazione, può rispondere a queste esigenze attraverso previsioni affidabili e supporto decisionale in tempo reale.

 
CHALLENGE

 
Progetta una soluzione digitale basata su strumenti predittivi e decisionali intelligenti (AI, ML, forecasting, dashboard interattive) che permetta a un'organizzazione di:

 
 
prevedere eventi critici o colli di bottiglia,
 
migliorare l'efficienza in una fase operativa concreta (es. logistica, amministrazione, fabbrica, risorse umane),
 
supportare le decisioni in modo tempestivo e visuale.
 
 
Il tuo obiettivo è dimostrare come l'AI possa trasformare dati e flussi in insight operativi, riducendo costi, errori e tempi. Puoi scegliere di lavorare su:

 
 
un'interfaccia interattiva per operatori,
 
un motore predittivo integrabile,
 
o una simulazione che dimostri l'impatto in un contesto d'impresa reale.
-----------------------------------------------

Il burnout lavorativo dei dipendenti colpisce quasi il 30% dei lavoratori, con effetti gravi su salute e produttività. Alle aziende italiane costa circa 88,5 miliardi l’anno: 16,7 per assenze e oltre 71 miliardi per calo di produttività. Nel settore bancario, più dell’80% dei dipendenti soffre di ansia legata agli obiettivi, con livelli di stress ben sopra la media nazionale. II burnout si può prevenire, e farlo conviene. Gestiamo le ore di lavoro, evitando straordinari continui. Bilanciamo le task, distribuendo in modo equo attività complesse o mentalmente pesanti: solo questa ottimizzazione può ridurre il burnout del 20-30%. Il lavoro da remoto? Va accompagnato con supporto e momenti di connessione reale. Per questo monitoriamo indicatori come soddisfazione e stress, soprattutto nei ruoli più esposti. Con questi dati, anche l’HR può intervenire in modo concreto fornendo formazione, supporto psicologico. I risultati? -20% di assenze, +10-15% di produttività, -30% di turnover: per un’azienda da 1.000 dipendenti significa 2-3 milioni di euro risparmiati all’anno. Insomma: il burnout non si combatte a parole, si vince con dati e scelte concrete. Oggi vogliamo mostrare come un modello di machine learning possa diventare qualcosa di più di una previsione. Il nostro modello analizza dati reali — ore di lavoro in sede, tasso di lavoro remoto, livello di stress e soddisfazione raccolti attraverso questionari aziendali continui — e riesce a stimare con buona accuratezza la probabilità di burnout per ciascun dipendente.
Ma non ci siamo fermati alla previsione. Per noi, sapere che una persona rischia il burnout non basta: serve capire come evitarlo.
Il nostro sistema interviene proponendo nuove schedulazioni di lavoro, ricalibrando le ore e carico delle task. In questo modo il modello non si limita a segnalare un rischio, ma propone soluzioni concrete per prevenirlo.
Il risultato? Persone più serene, team più efficienti e aziende che crescono meglio. Perché prevenire le criticità e i colli di bottiglia significa generare valore, produttività e profitto duraturo.

